<!DOCTYPE html>
<html lang="pl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Kolumny</title>
</head>
<body>

<h2>1 Kolumna</h2>
<table width="100%">
  <tr>
    <td>
      Nie śpię, bo trzymam kredens – słynne stwierdzenie polskiego filozofa Andrzeja z XIII wieku. Wielcy filozofowie tego świata przez stulecia próbowali zinterpretować to zdanie lub w jakiś sposób do niego nawiązać. Niestety, do dziś nie udało się nam uzyskać odpowiedzi objaśniającej, o co chodziło Andrzejowi. Oto kilka najważniejszych prób interpretacji:
    </td>
  </tr>
</table>

<h2>2 Kolumny</h2>
<table width="100%">
  <tr>
    <td>
      <b>Blaise Pascal:</b><br>
      Ów francuski matematyk i filozof w swoim dziele Essai pour les coniques (1639) stwierdził, że na jego życie filozofia Andrzeja wpłynęła znacząco, gdyż sprowokowała go do zastanawiania się nad istotą sentencji; poza tym, on sam nie mógł spać przez wiele nocy, ponieważ nie miał wystarczających danych, aby policzyć objętość kredensu.
    </td>
    <td>
      <b>Baruch Spinoza:</b><br>
      Spinoza stwierdził, że po prostu Andrzej był skazany na trzymanie kredensu i niespanie, gdyż wszystko na świecie jest zdeterminowane. Krytycy zarzucają mu jednak, że Andrzej w końcu kiedyś zasnął.
    </td>
  </tr>
</table>

<h2>3 Kolumny</h2>
<table width="100%">
  <tr>
    <td>
      <b>Immanuel Kant:</b><br>
      Immanuel Kant tylko raz podjął próbę interpretacji stwierdzenia Andrzeja. W dziele Kritik der reinen Vernunft (1781) napisał: Sorry Andrzej, but I kant…
    </td>
    <td>
      <b>Hegel:</b><br>
      Być może właśnie Hegel znalazł wyjaśnienie stwierdzenia Andrzeja – zawarł je w swoim dziele O trzymaniu kredensu. Dzieło ma 2760 stron żywego tekstu. Filozofowie od 1921 roku próbują przetłumaczyć ten tekst na zrozumiały język. W ciągu 104 lat pracy zdołali już przetłumaczyć 3 strony.
    </td>
    <td>
      <b>Friedrich Nietzsche:</b><br>
      Friedrich Nietzsche prawdopodobnie właśnie dzięki Andrzejowi został filozofem. Poświęcił mu swoje debiutanckie dzieło z roku 1867 Zur Geschichte der Theognideischen Spruchsammlung (O trzymaniu kredensu podczas snu). Głównym założeniem Nietzschego było to, iż człowiek, który trzyma kredens zamiast spać, umiera. Podobnie jest z Bogiem. Bóg nie spał, bo trzymał kredens i umarł. Poza tym filozof uznał, że Andrzej ma się dobrze i Nietzschego mu nie brakuje.
    </td>
  </tr>
</table>

<h2>4 Kolumny</h2>
<table width="100%">
  <tr>
    <td>
      <b>Karol Marks:</b><br>
      Marks zauważył natomiast, że nie jest istotne co robi Andrzej, tylko należy się zastanowić ile osób z klasy robotniczej i jak długo ten burżuj wyzyskiwał, że dorobił się kredensu.
    </td>
    <td>
      <b>Max Weber:</b><br>
      Webber twierdził natomiast, że zdanie „nie śpię, bo trzymam kredens” rozumie się samo przez się, gdyż działanie (trzymanie) nadaje mu subiektywny sens, a w związku z tym jest samo przez się.
    </td>
    <td>
      <b>Émile Durkheim:</b><br>
      Po wielu latach badań Durkheim stwierdził, że uległ anomii i już nie obchodzi go kredens i cierpienie Andrzeja. W efekcie wymyślił teorię anomii.
    </td>
    <td>
      <b>Martin Heidegger:</b><br>
      Martin Heidegger natomiast stwierdził, że nie można się bezpośrednio odnieść do stwierdzenia o trzymaniu kredensu, gdyż nie jest w stanie stwierdzić, czy kredens istnieje.
    </td>
  </tr>
</table>

<h2><a href="https://nonsa.pl/wiki/Nie_%C5%9Bpi%C4%99,_bo_trzymam_kredens">Źródło</a></h2>
<h2><a href="index.html">Powrót</a></h2>

</body>
</html>
